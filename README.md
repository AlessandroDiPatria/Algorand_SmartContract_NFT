# Algorand_SmartContract_NFT
Research for NFT and Smart Contract in Ethereum &amp; Algorand 

# Introduzione
Negli ultimi mesi si è sentito parlare spesso nei telegiornali e mezzi di informazione
di opere d’arte digitali, riferendosi ad esse con il termine NFT, vendute per milioni
di euro. Ad esempio, la casa d’aste Christie’s ha venduto per 69 milioni di dollari un
quadro digitale [10]. L’NBA (National Basketball Association) attraverso il servizio
NBA top shop commercializza filmati riguardanti il basket per un volume di aari di
oltre 250 milioni di dollari [15]. Questi appena citati sono solo alcuni degli esempi
relativi alla commercializzazione di NFT.
Con il termine NFT si fa riferimento ad un acronimo della parola inglese Non Fungible
Token; gli NFT possono essere pensati come certificati che attestano l’autenticità,
l’unicità e la proprietà di un file digitale. Queste proprietà vengono garantite grazie
all’impiego della blockchain. Gli NFT vengono considerati da taluni il giusto e
tanto atteso modo per dare valore e unicità ai contenuti digitali che altrimenti
faticherebbero a trovarne. Opposto è invece il parere di chi li considera poco più che
una bolla speculativa.
La blockchain di Ethereum è attualmente la rete più utilizzata per la creazione e
la distribuzione degli NFT. Tuttavia, i costi di transazione elevati ed i problemi di
scalabilità della rete Ethereum possono rappresentare una barriera di accesso alla
diusione di massa di questo particolare tipo di prodotti. Esistono tuttavia alcune
blockchain che mirano ad eliminare questi problemi. Una di queste è Algorand la
quale mira ad essere sicura, scalabile e decentralizzata.
L’obiettivo di questa tesi è quello di analizzare gli standard utilizzati sulla rete
Ethereum (ERC-721) per la crezione degli NFT (Capitolo 2), illustrandone la
struttura, le caratteristiche, e le relative problematiche ed analizzare la possibilità di
replicarli sulla rete Algorand. Passeremo poi all’analisi degli smart contract (Capitolo
3) che permettono la creazione e lo scambio di NFT. Analizzeremo anche come
combinare le varie tecnologie di Algorand per creare qualcosa di unico (Capitolo
5). Per giungere infine alla parte progettuale in cui verrà presentata una logica
personalizzata che consente la gestione e lo scambio di NFT con altri utenti della
rete (Capitolo 6). Infine, nelle conclusioni verranno illustrati i risultati raggiunti in
questa tesi.
